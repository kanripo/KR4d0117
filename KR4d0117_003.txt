# -*- mode: mandoku-view; -*-
#+TITLE: 北湖集
#+DATE: 2015-08-24 23:55:09.276232
#+PROPERTY: ID KR4d0117
#+PROPERTY: BASEEDITION WYG    
#+PROPERTY: JUAN 卷三
<pb:KR4d0117_WYG_003-1a>¶
欽定四庫全書¶
　北湖集巻三　　　　　　宋　呉則禮　撰¶
　　五言律¶
　　　次韻林初心先輩¶
太史滯周南醇儒去廣川功名欺白髪風雨送流年故¶
國悲歌裏滄洲醉夢邉平生心似鐵相對肯凄然¶
　　　又¶
倦客無人問逢人祗自嗟孤舟在江漢老夢繞京華聴¶
<pb:KR4d0117_WYG_003-1b>¶
雨閒扉掩㸔雲短幘斜固窮吾已定莫向五侯家¶
　　　登北樓¶
落景孤雲共清商戍角和蒼煙澹伊洛白露濕闗河牧¶
馬隨鴻鴈行人掣駱駞暮年餘習在猶欲聴邉歌¶
　　　曉角¶
曉角催行皷儒生也㨿鞍轅門天漢入幕屋塞雲蟠馳¶
山一騎落㧞幟萬人觀湖海鷗羣老空餘子夏冠¶
　　　陪劉仲馮登城樓¶
<pb:KR4d0117_WYG_003-2a>¶
秋老嵗忽晚登臨清興賖孤鴻鳴宴几落日在髙牙木¶
脱戍樓寂雲低寒水斜扁舟與倦客相望各天涯¶
　　　神堂道中聴後騎短笛妙甚而花栁已有思澗¶
　　　流濺濺可喜¶
從來十八拍笛裏更清新著處是淺笑可人惟晩春末¶
扳紅&KR0609;&KR0609;且掲碧鱗鱗小雨為我止鵓鴣長自馴¶
　　　謁陳尚志於太原之清凉¶
酒罇元有味絶倒更能麽昨夢不堪説白頭無柰多底¶
<pb:KR4d0117_WYG_003-2b>¶
時辭部曲著處尚闗河相見好歡喜當如遲暮何¶
　　　㳺昆羅山寺二首¶
木落闗河淡天髙更鴈翔凝笳亂流水歸馬得斜陽尊¶
罍當白露旗斾巻清商山徑作許好寒花渾欲黄¶
據鞍風嫋嫋横䇿水泠泠華屋聳雲谷朱䦨依翠屏偶¶
携千騎出更為九秋停何必論黒月歸途聊戴星¶
　　　吳山寺¶
空山無人境汛掃寺兩廊毎荷佛下榻更䝉天與凉沉¶
<pb:KR4d0117_WYG_003-3a>¶
𤓰冷出井澆汗暖注湯落日下山去好風如許長¶
　　　偶憩¶
繫馬後河川可人冬景妍要㸔花到晩付與水浮天未¶
覺隨戎馬端來喚酒船誰云是闗塞勝事總堪傳¶
　　　勸耕神堂快活林¶
凝笳作悲壯細馬載嬋娟可是杏花晚只教楊栁眠酒¶
醆漢旌底清歌春雁邉不須催部曲聊欲酌寒泉¶
　　　和劉坰并簡楊虞卿¶
<pb:KR4d0117_WYG_003-3b>¶
少日負書笈老年看戰車此生渾覔句隨處有烹茶乞¶
我炊黍米煩君問蕨芽斕斑赤銅椀渠輩乆名家¶
　　　三堂道中寄公巻¶
乆坐懶成癖誰令老作魔逢人説江海著處是闗河隴¶
底烽燧暗海門鴻鴈多西樓雲水白猶奈酒樽麽¶
　　　寄曽公巻¶
作業定相似懐君徒惋傷解包真有處展鉢且隨方月¶
出淮天白梅繁水國香垂垂老工部獨少賛公房¶
<pb:KR4d0117_WYG_003-4a>¶
　　　同坰寄黄濟川五首¶
飯飽團欒坐前身或姓龎痴雲黏楚甸小雪著荆江尚¶
要評詩律何因喚酒缸歸來底處好脱屐弄艂艭¶
平生黄巻裏老罷白鷗邉莫作驚人語深參飽睡禪隨¶
堂姑一鉢喚客或三鱣寜要蘇司業時時與酒錢¶
今年一尺雪大盎想春沽烏㡌有何好青鞋絶世無老¶
泓元有韻瘦頴要時呼跛跛沒伎倆歸來真老盧¶
甘作華顛老聊尋潁上梅長鬚喚舟檝赤脚洗尊罍白¶
<pb:KR4d0117_WYG_003-4b>¶
日要可挽清香不受摧若為教騕褭載得阿川來¶
齋盂隨處有阿堵半生無不作論文杜姑為踏磑盧清¶
言韻舌本殘雪著頭顱請説楚州菜白菘如臂麤¶
　　　呈余清老¶
俛仰塞境斷追隨春事幽碧山朝曵屐白浪晚維舟鐘¶
皷鳴江渚煙雲暗郡樓下簾煑新茗聊為道人留¶
　　　次李徳充别劉長因韻¶
懸榻有妙致脱冠論古情羈愁一杯盡好句萬人驚談¶
<pb:KR4d0117_WYG_003-5a>¶
麈初未厭檣烏俄小征遥憐柂樓底别夜月孤明¶
　　　晩過元老¶
煑茗月纔上觀碁興未央綸巾墮清夜羽扇委初凉玉¶
露飛蓮沼銀河帯草堂聊慿明浄几那覺是他鄉¶
　　　出城道傍决明甚開可喜¶
籬落秋逾晚鷄豚地更偏何時有蓬户無處著金錢芒¶
屨林邉石茶鐺澗底泉心知鴻鴈到老子愛江天¶
　　　不奈¶
<pb:KR4d0117_WYG_003-5b>¶
不奈淮南熱遥知秋可憐烏皮垂老事白髪半生禪井¶
水從兒汲茶鐺姑自煎何時决明好堂下晚鮮鮮¶
　　　晩歩¶
暮林帯斜日隠隠聞踈鐘息憊有孤石扶衰憐短笻垂¶
楊暖自緑春事老渾慵正念余影獨忽與幽鳥逢¶
　　　過静老¶
老夫無住相大是箇中人聊作宰官相偶名居士身拍¶
手與公笑同牀憐我真端來趂齋皷典坐不曽嗔¶
<pb:KR4d0117_WYG_003-6a>¶
　　七言律¶
　　　與曽公路吕少馮飲曽公巻舟中¶
百年乆付一毫端異縣追隨得自寛聲入浦雲歌扇麗¶
影浮江月酒罇寒黄花窈窕且經眼白髪蕭條初映冠¶
共倚檣竿竚歸鴈西風嫋嫋露漙漙¶
　　　呈魯侯¶
滹沱流水抱城斜旌節重來鬢欲華春雨一溪藏釣艇¶
秋風十里對荷花銅符舊總山西將鐵騎還吹塞北笳¶
<pb:KR4d0117_WYG_003-6b>¶
魚蟹初肥稻粱熟他時歸向楚人誇¶
　　　過智海呈陳無已¶
暫展經奩試茗芽共憐日日困塵沙木魚夢覺響晴景¶
鐵鳯雨餘翔落霞漠漠清香縈暮竹蕭蕭晏几近幽花¶
道人槌拂總無用身世俱忘鬢已華¶
　　　贈郭功父¶
兒童疇昔㸔揮毫未覺雄辭媿廣騷談塵縱横走雪電¶
詩壇磊落建麾旄捐身魚鳥黄塵逺隠几江湖白浪髙¶
<pb:KR4d0117_WYG_003-7a>¶
短褐婆娑㺯明月紛紛冔冕一鴻毛¶
　　　上元寄魯侯道輔時二公在真定¶
留連京洛未成歸行及北潭花絮時樓外孤蟾吐華月¶
帳前小隊簇春旗夜䦨白雪囬歌扇舞徹紅燈照酒巵¶
更有風流峴山客明珠百斛坐題詩¶
　　　懐彭志南因寄之¶
年光六馬去駸駸末路漂流媿此心玉佩金貂自鐘鼎¶
綸巾羽扇本山林舟横落月梅花淡鴈貼寒雲春水深¶
<pb:KR4d0117_WYG_003-7b>¶
漠漠東風閉蓬户相思華髪忽盈簮¶
　　　和至之秋宴感懐時至之已有歸休意¶
紛紛舉世事輕肥三徑蕭條獨可依壯志未隨黄髪改¶
故山將伴白雲歸林泉定落幽人手塵土空侵病客衣¶
明月滿㠶秋水碧扁舟去逐鴈南飛¶
　　　觀耕神堂快活林¶
小雨尚復連清明晴鳩撩我争喚晴餘寒不奈殘春酒¶
遲日初斜細栁營黒貂强脱行作吏白髪渾生來勸耕¶
<pb:KR4d0117_WYG_003-8a>¶
樹底樹頭牽老眼幾時喬木有鶯鳴¶
　　　為盧天驥作¶
撩我千巖固好在未論應接徒惋欷湖山飽窺使者節¶
魚鳥不避霜臺威坐罷清言良亹亹來朝爽氣殊霏霏¶
鷗羣非闗舞不下要畧滄州如打圍¶
　　　登城樓¶
河西諸將氣食牛白羽雕弧錦臂韝他日粥飯真衲子¶
莫年酒肉雜氊裘坐上儒冠揮麈尾帳前羗種看刀頭¶
<pb:KR4d0117_WYG_003-8b>¶
吳檣楚柂自江海聊復看雲倚戍樓¶
　　　送公桓行¶
汾河水落㕍南飛一馬蕭蕭木脱時蒼鬢寜堪異鄉别¶
幽人况有故園悲山頭日没邊笳斷隴底駞鳴塞草衰¶
千里黄雲太行路自憐北望獨相思¶
　　　三堂書懐¶
青春已復作許妙蜀錦輕覆千林殷愧無好語贈秦嶺¶
猶想柂樓縈戍山少日清尊兼白墮暮年華髪與蒼顔¶
<pb:KR4d0117_WYG_003-9a>¶
自憐飽作三堂夢不在邊笳牧馬閒¶
　　　送王詩客莊依湖外使者¶
問舍求田話昔時共憂南北未安枝青山笑我空成夢¶
白髪憐君苦作詩風月誰教太瀟灑功名自是小差池¶
要須附驥還金馬晝錦歸來亦未遲¶
　　　次毛澤民曽公巻韻¶
毛侯曽子有新句鳴籟素秋相與清我若邶鄘甘退舍¶
君如秦楚正連衡一尊鴻鴈到時酒萬里江湖别後情¶
<pb:KR4d0117_WYG_003-9b>¶
魚目驪珠固非敵搴旗况已慴先聲¶
　　　銀城道中¶
疇昔一丘安在哉馬鳴笳響有竒懐嬛嬛試遣鴈催發¶
濯濯已慿春喚囬獨憐短槊横未已端恨長江扳不來¶
看取東風姹然笑北湖老眼為渠開¶
　　　送陳漕時權帥還自静州¶
漢節亭亭晻靄間邦人多看錦鵰還初傳使者驅千騎¶
俄見將軍定百蠻雲盡月光依組練雪消春信滿湖山¶
<pb:KR4d0117_WYG_003-10a>¶
佇聞禁掖催頗牧玉陛歸親咫尺顔¶
　　　至龜山先寄吕少馮¶
出舟跛跛為情親催遣籃輿煩故人九死僅全真去楚¶
百年未了更㳺秦晨炊要索祖仁飯老鬢舊著淵明巾¶
傳語淮山元好在初捐一笑與覉臣¶
　　　入汴先寄韓子蒼¶
軟煮芋魁初不飢天教吐出胸中竒追隨且褁子輿飯¶
持似只有香巖錐刺船迎客菊笑處覔句懐人霜落時¶
<pb:KR4d0117_WYG_003-10b>¶
我軰阿馮真解事與儂細舉南山詩¶
　　　寄吕少馮時余單騎入都將發楚¶
老夫得酒有何好且飲中秋白露團已戒奴人送斗米¶
更呼友生共盤飱坐談稍覺佳月出起舞不知清夜寒¶
明發垂垂向梁宋軒然禿髪映儒冠¶
　　　寄黄濟川¶
一片桃花有底急咬咬已復韻春懐痿羸不覺楊花罷¶
欵乆忽然蝴蝶來如許快人帆腹飽絶如撩我浪頭開¶
<pb:KR4d0117_WYG_003-11a>¶
異時古錦囊中事囬首赤狐安在哉¶
　　　寄相之并示坰¶
一飲一石陶靖莭誰言此理可消憂飽知渭北黄花酒¶
不似淮南白鴈秋快解檣竿倒檣尾要鳴船鼔轉船頭¶
魏郎宿昔要覔句有語定能撩阿游¶
　　　至洪澤寄吕少馮介然¶
來往都梁真有期瘦籐挈挈要追隨獨憐老子䝉頭睡¶
不見梅花如雪時經爐飽附僧伽火齋鉢長分庾氏糜¶
<pb:KR4d0117_WYG_003-11b>¶
嵗暮東窓好晴日傳聲阿遁正相思¶
　　　離朱方寄懐子和¶
南國誰云貴公子肯共野人葵莧盤獨許二毛有句眼¶
仍憐九死坐儒冠自知胸次丘壑在敢負海門天水寛¶
後夜淮南一杯酒白頭付與菊花團¶
　　　發陳留寄智夫姪¶
五斗莫作糴太倉幽事闗人殊未央白鴈撩人下清洛¶
黄花喚夢著都梁平生浪喜得詩瘦投老相從要酒狂¶
<pb:KR4d0117_WYG_003-12a>¶
欲到淮南先一笑蟹螯渾已飽新霜¶
　　　泛汴寄清姪¶
莫咤别愁闗老鬢且論幽討入竒懐忽思白魚淮海去¶
付與清秋鴻鴈來不為督郵聊轉柂要呼從事試登䑓¶
老夫正想西風笛江北江南安在哉¶
　　　到朱方寄智夫姪智夫時為户部官¶
逐客藜糝大官羊蓬廬畫省遥相望囊中錐處吾罷矣¶
地上錢流君未央一身投老雞豚社百戰平生翰墨塲¶
<pb:KR4d0117_WYG_003-12b>¶
拍拍水天髙著眼海門乞與雁隨陽¶
　　　寄題紀信廟(晉州/有冡)¶
貌齊隆凖伏危機辦為君王解急圍楚炬無情燎黄屋¶
晉城有土瘞遺衣功名不與山河誓義烈終同日月輝¶
新廟落成牲醴盛千年魂魄想依依¶
　　　歸自河西泛舟東下示坰¶
露濕船篷今夜凉秋風端已灑衣裳漸炊大甑長腰米¶
共説平生細肋羊試問錦貂看射虎何如烏几聴鳴桹¶
<pb:KR4d0117_WYG_003-13a>¶
真湏快捉蟹螯去處處休吟古戰場¶
　　　簡田升之時升之赴金陵¶
建業風流端可憐石城江色曉鮮鮮鳥窺漢節梅花底¶
雨濕柂樓春水邉霜髪讐書有東觀錦囊覔句屬南天¶
枯腸不飽大官肉我種芋魁今十年¶
　　　發金陵¶
湖海歸來近釣筒此身南北一飄蓬船頭已壓三山浪¶
檣尾初囬五雨風天淡鼔聲催落日雲髙帆影趂飛鴻¶
<pb:KR4d0117_WYG_003-13b>¶
道林窣堵自&KR0886;崒隠几寒光連暮空¶
　　　劉明適屢欲子蒼過其居小酌以詩招之¶
吐心著地誰復識只有平生韓子蒼端恨茅屋付秋草¶
試吟玉繩低建章枯腸君飽大官肉秃鬢我老尚書郎¶
愛酒不論天下士快來脱㡌持一觴¶
　　　寄魏道輔¶
漠漠長煙瞑戍樓登臨永日强消憂殊方日落青山暮¶
舊國雲深碧樹秋向老江湖雙病眼此身天地一浮鷗¶
<pb:KR4d0117_WYG_003-14a>¶
髙談早晚對犀麈衮衮遥憐湘漢流¶
　　　和魏道輔銅雀硯¶
寂寞漳河遶故宫悠悠千古付飛蓬當時流落干戈際¶
今日埋藏塵土中楚岫月明芒屩逺湘江春盡草堂空¶
提携願逐先生去閒詠灘頭一笛風¶
　　　次李漢臣韻漢臣有超然絶棄百事深入祖門¶
　　　之意而語與予合¶
禪版蒲團俱似誰電光石火竟奚為儻能徑作白鼻去¶
<pb:KR4d0117_WYG_003-14b>¶
未信只教黄面知柂樓故畧鳬鴈海月魄端䕶兼葭池¶
一語休論偶相契麤言且擬寒山詩¶
　　　黄伯鈞示詩因次韻¶
鬢毛蕭瑟强儒冠塵土追隨意已䦨午枕夢囬書帙亂¶
暮林秋老雨聲寒百骸乆悟嵗月速一室詎知天地寛¶
忽憶玉虹孤笛夜曲肱終約聴鳴湍¶
　　　簡翟宻州¶
酒杯到手慎莫停江月已復連疎星豈謂灌園三徑老¶
<pb:KR4d0117_WYG_003-15a>¶
來逢横槊萬人英飛花不作我鬢白韻語政如公眼青¶
宿昔瀾翻説詩口真慚肯與醉時聴¶
　　　簡吕少馮¶
此生不説老婆禪兀兀坐睡忘永嘆要聴車聲出銅鼎¶
故教鼻竅吼蒲團淮山宿昔面目好葵藿從來骨相寒¶
白髪軒然同一笑未嫌跛跛著南冠¶
　　　簡子蒼¶
底時待詔辭公車疇昔胸中著異書端媿騎鯨老正字¶
<pb:KR4d0117_WYG_003-15b>¶
㑹尋覔句舊題輿春殘詎有花經眼夢罷試教鶯喚雛¶
徑欲追隨説情話即今猶奈酒尊無¶
　　　簡蔡天任¶
天公與此强健身故遣雨洗南徐春梅栁暮年經老眼¶
江湖疇昔著羇臣要穿遥集脚底屐不負淵明頭上巾¶
頗欲扶笻説幽事漫郎端肯恕醉人¶
　　　閒居¶
自斷餘生更不疑三間茅屋大江垂㑹降前代李長吉¶
<pb:KR4d0117_WYG_003-16a>¶
只有後身韓退之羣羊正飽官厨肉野飯寜忘環堵葵¶
能事阿穰今落寞何人便捉畫沙錐¶
　　　同澄之器博飯浮玉¶
疇昔清都歩武聫軒軒鶴骨稱癯仙君横七弦可忘老¶
我得一丘端盡年白首終成裹飯去青燈更作曲肱眠¶
歩虚聲裏雲旗下病眼心知有勝縁¶
　　　舟行對菊寄智夫姪¶
洛水㣲寒澹晚秋從教風雨打船頭莫嗔宿昔愛霜菊¶
<pb:KR4d0117_WYG_003-16b>¶
可是平生怕督郵未辦作詩論句法且當貰酒消人憂¶
白眉清眼見小阮共卧淮山百尺樓¶
　　　元日呈王長元次元闗聖功¶
是身乆付一蒲團半世讀書真畫墁喚取平生三語掾¶
來分投老五辛盤猶堪白墮樽邉笑端奈紅梅花底寒¶
莫問侏儒飽欲死從教霜雪映南冠¶
　　　送子仁兄赴定武倅¶
杳杳東風吹雁行淡煙踈栁暗河梁邊笳忽起暮天逺¶
<pb:KR4d0117_WYG_003-17a>¶
塞鴈不鳴春草長野館夢囬花似霰戍樓詩就月如霜¶
應憐投老尚漂泊白鳥青山堪斷腸¶
　　　新亭梅偶作¶
衡門宿昔只棲遲慚愧三堂春事竒為有叢筠傍流水¶
故教踈影作横枝香羅未辦凌波去素魄休論啼鴂時¶
乞與江南風格在鼻端聊遣廣文知¶
　　　至青陽先寄韓子蒼¶
秃髪羇臣百不憂樹頭樹底鳴栗留(按陸璣疏黄鸝留/俗呼黄離留或謂)¶
<pb:KR4d0117_WYG_003-17b>¶
(之黄栗留説文鶯一名鸝鶹未聞以鷅鶹稱者若鶹鷅/梟也尔雅鳥少羙長醜為鶹鷅註一作留離陸璣疏自)¶
(闗而西謂梟為流離亦作㽞離是鶹鷅與/栗留判然兩物也原本作鷅鶹誤今改正)逰方便具屈¶
宋眼出世真成陶謝流著冠來糴太倉米捩柂故轉長¶
淮舟莫問銅錢恰三百澆腸一斗與君謀¶
　　　至楚懐慎漢公¶
抱甕何許欲灌園獨憐帆腹㑹孤掀雙輪有蒲良未好¶
束帛加璧安足論少日讀書守貧巷異時簮茟登修門¶
相思徒吟老駞句不見君來欲斷魂¶
<pb:KR4d0117_WYG_003-18a>¶
　　　夢過盱眙城追寄普照老¶
篷背有霜篷底眠夢中猶念草鞋錢强炊五斗官倉米¶
也趂千艘落水船居士禿巾撩楚鴈僧伽孤塔供淮天¶
盱眙城在石色古浪打至今端可憐¶
　　　奉酬漢臣見簡之什¶
手捉長藤懶坐禪起行飽飯且欹冠稍憐臘後霜畦色¶
已落春前湯餅盤快過鄰墻無量酒可奈淮楚如許寒¶
一樹梅花合催發垂垂要遣腐儒㸔¶
<pb:KR4d0117_WYG_003-18b>¶
　　　放船先寄普照老夷白¶
柂樓澹沲冬日斜半世三鍾并五車處處談禪作居士¶
年年行脚見僧伽偶然摩腹船鳴皷聊復捐書雁聚沙¶
先遣毛錐交説似即今鏡裏有霜華¶
　　　寄因勝觀老¶
秋晚銅爐一炷香人間餘習未全忘雲溪尚想穿幽屐¶
雪屋猶憐共折牀山林投老成漂轉文字他時妄揣量¶
憔悴少陵空白髪敢期重賦賛公房¶
<pb:KR4d0117_WYG_003-19a>¶
　　　有懐介然偶作因寄之¶
此生端與衲僧期折脚茶鐺能解頥君對幽人洗銀轂¶
(予甞以三韓/銀轂扇贈之)我書春事有毛錐喚醒飽睡真痴絶驚倒¶
羣兒要語竒想為梅花從定出横擔拄杖傍踈籬¶
　　　題沙泉鵲梨古栁¶
莫遣殊方一片飛風光有底肯相遺含愁要作紅雨去¶
絶恨獨眠清晝時古井猶窺光燦燦儒冠不道鬢垂垂¶
鳥歌長日偏稱意辦得喚人來朶頥¶
<pb:KR4d0117_WYG_003-19b>¶
　　　懐子蒼¶
爛爛白眼安在哉只今懐抱向誰開端知脊梁只似鐵¶
想見舌本長如雷茅屋闗心句突兀藜羮不糝胸崔嵬¶
江頭日日望好語有底都無驛使來¶
　　　懐闗聖功¶
破除午夢晴鳥呼起喚奴人轉轆轤半世竒竒兼怪怪¶
一春白白與朱朱生憎張儀舌尚在大笑香巖錐也無¶
矻矻休論抱闗事快來相對説江湖¶
<pb:KR4d0117_WYG_003-20a>¶
　　　性之以團茶贈行並遺新詩因次其韻¶
年年御焙試春風白玉宫人拆絳封疇昔飢腸知脱粟¶
即今老眼見翔龍笑持俊逸無雙句去上東南第一峯¶
却倚柂樓搔短髪囬頭青闕五雲濃¶
　　　寄甘露傳祖宣老二首¶
千秋北固舊知名想見禪房掩晝扄坐上休論失七筯¶
定中那復駭雷霆圖書遮榻青燈暗鐘皷喧江白浪腥¶
天外樓䑓近浮玉與誰飛錫過南&KR0893;¶
<pb:KR4d0117_WYG_003-20b>¶
鐵塔亭亭石徑斜參差樓殿倚青霞秋江曽試中&KR0893;水¶
春焙仍分北苑芽隠几飛帆過别浦翻經孤雁起寒沙¶
禪龕坐隔幾千里想見煙雲亂雨花¶
　　　送純師赴黄檗用李師顔韻¶
沙尾潮生浪影㣲東風洲渚蕨芽肥西江水借銅缾潤¶
北闕雲隨錫杖飛日煖鳬鷖迎宴几春深花絮䕶禪衣¶
遥知一榻諸天外歸夢時時近紫闈¶
　　　同曽公巻出南城¶
<pb:KR4d0117_WYG_003-21a>¶
著處籃輿得小停偶尋竒詭對屏星山南山北有幽囀¶
樹底樹頭惟落英兩鬢已脱吾種種三眠欲罷渠青青¶
招提故作踈鐘晩更約杖藜來細聴¶
　　　遷居¶
久傍修門乏壯圖侵尋華髪欲捐書貂裘平日敝塵土¶
茅屋晩嵗依江湖落落青天月上後蕭蕭紅葉鴈來初¶
故人載酒端好事遣我陶然忘舊廬¶
　　　携家遊南山¶
<pb:KR4d0117_WYG_003-21b>¶
都梁山色楊栁青天乞羇臣如許情不嫌野褐垂垂老¶
故作春風踽踽行幽花傍水有孤笑好鳥隨人時一鳴¶
晚飯招提且僧鉢闗心七尺瘦藤輕¶
　　　次坰尋春韻¶
攀翻聊復得晴景抖擻貂裘季子塵豈有好事來載酒¶
獨憐幽鳥解喚人二毛衰晚端不恨五鼎宿昔元未珍¶
剰把小紅娱老眼他時細説淮南春¶
　　　次周開祖逰鶴林韻¶
<pb:KR4d0117_WYG_003-22a>¶
消渇茂陵端倦逰穿雲踏石良未休諸天辦供林谷曉¶
一寺鳴鐘江海秋吾曹大是許詢軰道人豈非支遁流¶
莫因妻兒要歸去杖藜聊為茶鐺留¶
　　　客有自南徐來者云紅梅已開作此¶
十日天寒守圭竇今朝對客何佳哉春催江上紅梅發¶
雪喚淮南青子來從兒作相論句法乞我澆饞持酒杯¶
半世儒冠今種種端須拽取鼻頭囬¶
　　　和人梅詩¶
<pb:KR4d0117_WYG_003-22b>¶
玉妃從以萬玉女正倚廣寒琪樹柯端憐横笛隴頭罷¶
不恨落梅江上多翠袖清尊知老矣薫爐茗椀奈儂何¶
夢驚篷背遽如許㑹喚陽春有豔歌¶
　　　懐春¶
青春已辭淮水湄底物遺我堪解頥風味不除惟白墮¶
典刑猶在有黄鸝老夫只覺禪坐好兒輩争論句法竒¶
到處何曽問炊米半生人笑北湖癡¶
　　　同聖功南園探春¶
<pb:KR4d0117_WYG_003-23a>¶
春風如許可復奈扶藜與子一笑懐(借一/韻)初縁晴日垂¶
垂發更為吾人細細開莫憎白眼校尉老快喚青州從¶
事來徑欲尋君説幽意夕陽故挽一枝囬¶
　　　識舟亭¶
飽聞㑹稽道中好未似隠几來歸舟衰鬢猶堪扶檻笑¶
長江故作拍天流知容遥集幾兩屐絶勝元龍百尺樓¶
時換薫爐辦幽事孤鴻落處有汀洲¶
　　　携茶過智海¶
<pb:KR4d0117_WYG_003-23b>¶
牀頭白羽已相親茗椀才甞正焙新透出老禪三昧眼¶
喚醒逋客二毛身坐聞考考赴堂鼔起覔垂垂洗鉢人¶
稍有黄鸝來舉似似憐老子獨知真¶
　　　赴大舟投老齋¶
枕邉夢事忽蘧蘧起着青鞋喚竹輿投老惟堪聴齋鼔¶
此生端媿坐儒書十年枵腹猶堪在一鉢連床便有餘¶
驀直從來大舟路横擔拄杖正憐渠¶
　　　宣老示寂有懐¶
<pb:KR4d0117_WYG_003-24a>¶
暮年流落偶相親握臂難忘一語真茗椀齋盂成昨夢¶
蒲團禪板記前身塵埃雲衲翛翛敝嵗月霜毛種種新¶
逰戯諸天無復返自嗟青眼更何人¶
　　　同王子和過張氏小園¶
永夏追凉得午隂扶藜仍有小叢林應憐老子腰脚健¶
可是禪房花木深巻簾髙竹與佳色隠几黄鸝供好音¶
更遣驚人十様錦并澆宿昔江湖心(張氏有定州變窰/茶甌名十様錦)¶
　　　書事¶
<pb:KR4d0117_WYG_003-24b>¶
小雨渾晴不作泥老年澆舌要如飴應憐長日只麽過¶
故遣飛英如許竒澗底涓涓催着屐屋頭聒聒喚支頥¶
孰云烏几獨少味㸔盡朱朱白白時¶
溪北溪南梅樹枝斬新華蕚出踈籬獨憐醉處錦成幄¶
端恨愁時雪打圍老夫不奈羽觴急幽討未辜春日遲¶
慚愧隣翁㑹人意殺鷄炊黍要追隨¶
　　五言排律¶
　　　寄江仲嘉¶
<pb:KR4d0117_WYG_003-25a>¶
憶昨南宫戰鶱騰實妙年操戈萬人廢受鎧百城連器¶
敵南溟大姿逾白璧堅一官聊負弩四部合磨鈆取友¶
何蕃俊論交鮑叔賢未聆歌出谷俄忽媿沉淵識字今¶
奚補能詩昔謾傳且酬持釣手那問買山錢軒冕亦姑¶
爾林泉寜偶然鳴蛙當鼓吹短褐等貂蟬蹭蹬甘垂翅¶
虺尵罷著鞭紉蘭徒自好懐瑾復誰憐末路成悲咤㣲¶
軀任棄捐塵埃避烏几香火付華顛泫露滋籬槿飛霜墮¶
渚蓮幽畦方寂歴寒蝶正便嬛揮麈晚洲外騎鯨髙浪前¶
<pb:KR4d0117_WYG_003-25b>¶
尚思終夜語獨想對牀眠鴈逝聞號月漁歸覺扣舷劇¶
談容促膝痛飲或差肩江濶尊罍净樓空雲水鮮解衣¶
尋窈窕脱足㺯潺湲柂轉峯巒碎帆收橘柚圓捫蘿且¶
扶憊曵䇿毎争先茗椀遇清賞齊盂逄舊縁偶拈居士¶
句嘗悟祖師禪風雨侵芳棟荆榛翳石田病宜籃轝穏¶
嬾任角巾偏飯共長腰米羮分縮項鯿故情才欵欵隻¶
影遽翩翩落木非淮樹殘霞只楚天感時腸屢絶望逺¶
涕頻懸古堞哀笳動平沙倦翼還野流晴衮衮汀日淡¶
<pb:KR4d0117_WYG_003-26a>¶
涓涓豈謂逰梁駕來㸔下峽船詎慚門有席敢嘆坐無¶
氊陶謝格彌老歐虞體更妍定應隨驛使時到草堂邉¶
　　　白髪¶
白髪不奈短青春何太竒酒尊花雨後茶鼎栁綿時痩¶
莧枯腸慣清香老鼻知胡牀元自穏羽扇未應遲情話¶
要可紀吾人真自癡且揮孫氏麈更費阿弓麋稍覺燕¶
迎社莫嗔鶯哺兒老夫行去國船掠漲淮湄¶
　　　憶昨呈元老¶
<pb:KR4d0117_WYG_003-26b>¶
憶昨㕘戎幕交情子獨真共為闗塞客各負水雲身跡¶
逺金閨藉衣沾玉壘塵雕鞍暮横槊錦幄曉行春隠几¶
軍書斷登樓隴月新鳴笳孤障底落鴈古河濵魯酒寒¶
醅薄燕姬翠黛頻沙場供寫睇戍角解傷神白首投南¶
國青𠖇望北辰山林方自屏雞黍復相親道舊嗟逰楚¶
(先子頃/守荆州)論文偉過秦髙標識麟鳯壯節見松筠陋巷無¶
車轍扁舟有釣綸悲秋把黄菊取醉墮烏巾藜藿良易¶
足圖書端不貧一㕓如可借煩為闢荆榛¶
<pb:KR4d0117_WYG_003-27a>¶
　　　簡王長元次元時復欲入都¶
跛跛鬢毛短娟娟春日長繁花麗澤國疊皷摻漁陽喚¶
婢理雙屩遣兒謀一觴惟知作寒食那復問殊方石鼎¶
官芽滑銅盆井水凉有時拈拄杖隨意坐胡牀涏涏定¶
巢尾咬咬求友吭籃輿元落眼豆飯或撑腸楚柂連江¶
色淮天著鴈行闗儂五斗粟老子復游梁¶
